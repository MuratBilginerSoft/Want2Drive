ALGEMENE VOORWAARDEN RIJSCHOOL WANT2DRIVE

Artikel 1 - Algemeen
1.1 Deze algemene voorwaarden zijn van toepassing op alle overeenkomsten die worden aangegaan met Rijschool Want2Drive, evenals op iedereen die lessen volgt of andere diensten afneemt van deze rijschool.
1.2 In de lesovereenkomst wordt nadere invulling gegeven aan hetgeen Rijschool Want2Drive en de leerling overeenkomen. Hierin wordt een keuze gemaakt voor een theorie-opleiding en/of een praktijkopleiding en worden de wederzijdse verplichtingen vastgelegd.

Artikel 2 - Verplichtingen rijschool
2.1 De rijschool draagt er zorg voor dat:
a. de les wordt gegeven door instructeurs die voldoen aan de bepalingen van de Wet Rijonderricht Motorrijtuigen;
b. de les zoveel mogelijk wordt gegeven door dezelfde instructeur;
c. de instructeur de leerling regelmatig en in ieder geval eens per vijf lessen informatie geeft over de voortgang van deze leerling, ook in relatie tot de exameneisen;
d. de aanvraag voor het onderzoek naar de rijvaardigheid (verder: het onderzoek) door de rijschool onder voldoening van de daarvoor geldende bedragen en onder overlegging van de benodigde bescheiden daadwerkelijk is ingediend bij de Stichting Centraal Bureau Rijvaardigheidsbewijzen (CBR), de Contactcommissie Chauffeursvakbekwaamheid (CCV), of het Bureau Nader Onderzoek Rijvaardigheid (BNOR), uiterlijk twee weken na de datum waarop in overleg met de leerling is besloten dat het onderzoek kan worden aangevraagd en waarop de leerling de kosten van het onderzoek aan de rijschool heeft voldaan;
e. de leerling, die via de rijschool het onderzoek heeft aangevraagd, op de datum en tijd waarvoor hij/zij is opgeroepen door het CBR, de CCV, of het BNOR tot het afleggen van een onderzoek de beschikking heeft over hetzelfde lesvoertuig als waarin hij/zij de rijlessen heeft ontvangen, dan wel over een lesvoertuig van hetzelfde of gelijkwaardige type;
f. de tijdsduur van de te geven les, zoals overeengekomen in de lesovereenkomst, volledig wordt benut voor het geven van rijles;
g. er een verzekering is afgesloten, welke in ieder geval een dekking biedt van € 1.134.450,50 tegen aansprakelijkheid van de rijschool jegens de leerling.

Artikel 3 - Verplichtingen leerling
3.1 De leerling is verplicht:
a. zich te houden aan de afgesproken datum, tijd en plaats voor de rijles en bij niet verschijnen op het afgesproken lesuur zonder tijdige afzegging, de volledige lesprijs te voldoen;
b. de volledige lesprijs te voldoen indien de rijles wordt afgezegd binnen 48 uur voor de afgesproken tijd. Zaterdagen, zondagen en erkende feestdagen worden niet meegerekend in deze 48 uur. Afzegging dient persoonlijk of telefonisch te gebeuren en niet via e-mail of sms/WhatsApp.
c. alle aanwijzingen van de instructeur tijdens de rijlessen op te volgen;
d. het met de rijschool overeengekomen lesschema, zoals bijvoorbeeld de aan te leren lesonderdelen en het aantal te volgen rijlessen per week, tot aan de datum van het onderzoek naar de rijvaardigheid, na te komen;
e. bij een onderzoek naar de rijvaardigheid, zowel bij het theorie-examen als bij het praktijkexamen, een geldig legitimatiebewijs en indien vereist een geldig theoriecertificaat te overleggen;
f. eventuele medische klachten, waarvan hij/zij redelijkerwijs kan verwachten dat deze van invloed kunnen zijn op de bevoegdheid een motorvoertuig te besturen, tijdig af te stemmen met het examenbureau voordat de rijopleiding wordt aangevangen;
g. de rijschool te machtigen met zijn DigiD gegevens in te loggen op mijn.cbr.nl om de beschikbare examendatum/tijd te reserveren;
h. de rijschool tijdig te informeren indien sprake is van ontzegging van de bevoegdheid tot het besturen van motorrijtuigen.

Artikel 4 - Betaling
4.1 De rijschool is gerechtigd een bedrag aan inschrijvingsgeld/administratiekosten in rekening te brengen. De leerling dient deze kosten voor aanvang van de eerste les contant te voldoen.
4.2 Tenzij schriftelijk uitdrukkelijk anders wordt overeengekomen, moet betaling van het lesgeld en de kosten, verbonden aan de individueel of in groepsverband te volgen theorie- en praktijklessen, per rijles respectievelijk theorieles contant worden voldaan. De rijschool is gerechtigd tijdens de duur van de lesovereenkomst de lesprijs te verhogen.
4.3 De leerling dient het verschuldigde bedrag te betalen vóór het verstrijken van de betalingsdatum. Indien de leerling niet tijdig betaalt, is hij van rechtswege in verzuim. In dat geval is de rijschool gerechtigd het bedrag van de achterstand te verhogen met een rente van 1% per maand, te rekenen vanaf de vervaldatum van de factuur.
4.4 Indien de leerling na aanmaning in gebreke blijft het verschuldigde bedrag te betalen, is de rijschool gerechtigd dit bedrag met de incassokosten te verhogen. Deze incassokosten omvatten zowel de gerechtelijke als de buitengerechtelijke kosten. De buitengerechtelijke kosten worden vastgesteld op 15% van het verschuldigde bedrag, met een minimum van € 75,-.

Artikel 5 - Aanvraag onderzoek naar de rijvaardigheid (praktijkexamen, tussentijdse toets of andere deeltoets)
5.1 Tenzij schriftelijk uitdrukkelijk anders is overeengekomen dienen de kosten van of ten behoeve van de aanvraag van het onderzoek gelijktijdig met de invulling van de aanvraag en de eigen verklaring (of het verstrekken van de laatste) contant aan de rijschool te worden voldaan.
5.2 Indien het onderzoek geen doorgang vindt omdat de leerling niet of te laat op het onderzoek verschijnt, of omdat de leerling geen vereiste, geldige documenten kan tonen, dan zijn de kosten voor aanvraag van een nieuw onderzoek voor rekening van de leerling.
5.3 De rijschool is na mondelinge of schriftelijke aankondiging gerechtigd tussentijdse prijswijzigingen van het theorie- en praktijkgedeelte van het onderzoek door te berekenen en is verplicht op verzoek van de leerling een schriftelijke specificatie van die prijswijziging te geven.

Artikel 6 - Beëindiging van de lesovereenkomst
6.1 Indien de lesovereenkomst niet is aangegaan voor een vast aantal lessen dan wel niet is aangegaan voor een vaste periode, kan de lesovereenkomst door zowel de leerling als de rijschool worden opgezegd met inachtneming van een opzegtermijn van één maand en wel tegen de eerste dag van een kalendermaand. Indien er sprake is van een reeds vooruitbetaald bedrag heeft de leerling in dit geval recht op restitutie van een eventueel vooruitbetaald bedrag, onder aftrek van het reeds aan CBR, CCV of BNOR betaalde examengeld, reeds genoten rijlessen en administratiekosten. De leerling is niet verplicht gedurende deze opzegtermijn lessen te volgen, mits is voldaan aan het gestelde in artikel 3.1.
6.2 Is de lesovereenkomst aangegaan voor een vast aantal lessen of voor een vast overeengekomen periode, dan kan de leerling deze alleen beëindigen om zulke dringende redenen, dat van hem redelijkerwijs niet verwacht kan worden deze te continueren, onder gehoudenheid de prijs voor de al genoten lessen vermeerderd met de prijs van één lesuur, evenals de administratiekosten en het door de rijschool al afgedragen examengeld (CBR, CCV of BNOR gedeelte) te vergoeden. Als het bedrag in een keer vooruitbetaald is, dan zal de rijschool het verschuldigde bedrag terug betalen verminderd met het door hem aan CBR, CCV of BNOR betaalde toets/examengeld en een bedrag naar rato van het aantal al genoten lessen vermeerderd met een vergoeding gelijk aan de prijs van één lesuur evenals de administratiekosten.
6.3 De rijschool kan de lesovereenkomst slechts beëindigen om dusdanig dringende redenen, dat van de rijschool onmogelijk verwacht kan worden deze te continueren onder terugbetaling van het vooruitbetaalde bedrag, verminderd met een bedrag naar rato van het aantal al genoten lessen en het reeds betaalde examengeld.
6.4 Bij beëindiging van de lesovereenkomst heeft de leerling in alle gevallen recht op restitutie van aan de rijschool betaalde examengelden ter hoogte van het door het CBR, de CCV of het BNOR vastgestelde tarief, voor zover de rijschool deze gelden nog niet heeft afgedragen aan het CBR, de CCV of het BNOR.
6.5 De eerste rijles wordt gezien als een vrijblijvende proefles, tegen gangbaar lestarief bij de instructeur die de lessen gaat geven. Indien de leerling na deze les geen verdere rijlessen bij de rijschool wil volgen, informeert de leerling de rijschool per brief/e-mail over zijn besluit en wel binnen vijf werkdagen of in ieder geval voor de volgende rijles.

Artikel 7 - Vrijwaring
7.1 De rijschool vrijwaart de leerling voor aanspraken van derden als gevolg van botsingen, aan- of overrijdingen tijdens de rijles, alsmede tijdens het praktijkexamen, met uitzondering van die voorvallen die het gevolg zijn van opzet en/of grove schuld van de leerling, alsmede bij het gebruik door de leerling van alcohol, verdovende middelen of geneesmiddelen die de rijvaardigheid kunnen beïnvloeden.
7.2 Indien de leerling, ondanks zijn/haar verklaring, dat hem/haar bij rechterlijke uitspraak niet de bevoegdheid is ontzegd motorvoertuigen te besturen noch zijn/haar rijbewijs is ingevorderd, toch rijles neemt en indien de opgave onjuist is, vrijwaart de leerling de rijschool volledig en zal eventueel ter zake de opgelegde boetes geheel vergoeden, evenals alle andere financiële consequenties geheel overnemen.

Artikel 8 - Persoonsgegevens
De persoonsgegevens van de leerling die worden vermeld op de lesovereenkomst worden door de rijschool verwerkt, mogelijk in de zin van de Wet Bescherming Persoonsgegevens (Wbp). Aan de hand van deze verwerking kan de rijschool: de overeenkomst uitvoeren, de leerling een optimale service verlenen en verplichtingen jegens de leerling nakomen, hem tijdig voorzien van actuele rijles-informatie en hem gepersonaliseerde aanbiedingen doen. Daarnaast kunnen de persoonsgegevens beschikbaar gesteld worden aan derden ten behoeve van direct marketingactiviteiten. Tegen verwerkingen van persoonsgegevens in de zin van de Wbp ten behoeve van direct mailing activiteiten wordt het eventueel door de leerling bij de rijschool aan te tekenen verzet gehonoreerd.
